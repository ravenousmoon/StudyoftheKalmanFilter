<h1> <b> Лабораторна робота №7. Дослідження фільтра Калмана </b> </h1>

<b>Мета:</b> Ознайомитися з роботою фільтра Калмана та принципами його застосування. Вивчити вплив різних параметрів фільтра на результати згладжування сигналу. Навчитися аналізувати результати фільтрації, враховуючи значення дисперсії шуму до та після фільтрації.

<p><b>Завдання:</b></p>
<ol>
    <li><b>Ініціалізація коду:</b>
        <ul>
            <li>Використайте код, що наданий у розділі "Теоретичні відомості", як базовий шаблон.</li>
            <li>Переконайтеся, що всі параметри фільтра Калмана (<b>F</b>, <b>H</b>, <b>Q</b>, <b>R</b>, <b>P</b>, <b>x</b>) задані правильно та відповідають початковому варіанту.</li>
        </ul>
    </li>
    <li><b>Дослідження впливу параметрів</b>
        <p>Послідовно змінюйте значення кожного з наступних параметрів фільтра Калмана:</p>
        <ul>
            <li><b>Матриця коваріації шуму процесу (Q):</b> збільшуйте та зменшуйте значення, аналізуйте, як це впливає на передбачення.</li>
            <li><b>Матриця коваріації шуму вимірювання (R):</b> змініть цей параметр, щоб побачити, як фільтр реагує на зміну довіри до вимірювань.</li>
            <li><b>Початкова матриця коваріації (P):</b> експериментуйте з різними початковими невпевненостями щодо стану.</li>
            <li><b>Початкова оцінка стану (Initial state estimate):</b> спробуйте різні початкові значення та простежте, як це впливає на збіжність фільтра.</li>
            <li><b>Постійна складова сигналу (offset):</b> змініть зсув сигналу, щоб оцінити, наскільки фільтр адаптується до зміщеного сигналу.</li>
            <li><b>Загальний час моделювання (total_time):</b> для фільтрацій із дуже інерційними параметрами, змініть загальний час симуляції, щоб переконатися, що фільтр встигає "налаштуватися" та стабілізувати свої результати.</li>
        </ul>
    </li>
    <li><b>Порівняння результатів</b>
        <p>Для кожної комбінації параметрів:</p>
        <ul>
            <li>Розрахуйте дисперсію шуму до фільтрації та після фільтрації.</li>
            <li>Створіть графік, що показує результати фільтрації у порівнянні з реальним сигналом та шумним сигналом.</li>
            <li>Зробіть скріншоти кожного графіка та додайте їх у звіт.</li>
        </ul>
    </li>
    <li><b>Аналіз та висновки:</b>
        <ul>
            <li>Зафіксуйте значення дисперсії шуму до і після фільтрації.</li>
            <li>Для кожного випадку фільтрації прокоментуйте результати.</li>
            <li>Поясніть, як зміна конкретного параметра вплинула на передбачення, корекцію стану та зміну дисперсії.</li>
            <li>Сформулюйте загальні висновки щодо поведінки фільтра Калмана при різних комбінаціях параметрів.</li>
        </ul>
    </li>
</ol>
<p><b>Ініціалізація коду:</b> Починається з імпорту необхідних бібліотек: Flask для веб-інтерфейсу, NumPy для роботи з матрицями, а Matplotlib — для побудови графіків. Клас <b>KalmanFilter</b> визначає основні компоненти фільтра Калмана, зокрема параметри <b>F</b>, <b>H</b>, <b>Q</b>, <b>R</b>, <b>P</b> і <b>x</b>, які відповідають за динаміку процесу, вимірювання та невпевненість. Основні методи класу, <b>predict</b> і <b>update</b>, реалізують алгоритм фільтрації, де <b>predict</b> обчислює передбачення стану, а <b>update</b> коригує це передбачення на основі нових вимірювань.</p>
<p>У функції <b>index()</b> задаються значення параметрів фільтра за замовчуванням. Користувач через форму може змінити параметри та значення сигналу (амплітуду, частоту, зсув, інтервал вибірки, час). На кожному кроці фільтрації фільтр проводить обчислення <b>predict</b> і <b>update</b>, поступово скориговуючи стан системи. Згенерований графік показує реальний сигнал, зашумлений сигнал і оцінки фільтра Калмана, зберігаючись у base64 форматі для подальшого відображення на веб-сторінці. Це дозволяє візуально оцінити ефективність роботи фільтра.</p>
<p>Створюємо веб-додаток для застосування фільтра Калмана до сигналів:</p>






